---
layout: lecture
title: Om D-Pop
---

D-pop (Danmarksstævnet for Problemløsning og Programmering) er et forårsarrangement i holdbaseret problemløsning og programming, som afholdes samtidigt rundt om i landet.
Alle er velkomne til at deltage, men arrangementet henvender sig primært til førsteårsstuderende på programmeringskurser på de højere læreanstalter og gymnasiet.

Formålet med D-Pop er at 

* markant udbrede *kendskab* til og *interesse for* problemløsning og programmering i Danmark 
* markant forbedre *færdighederne* i problemløsning, programmering og samarbejde blandt deltagerne
* etablere et nationalt netværk af arrangører, problemforfattere, osv.
* stille en årlig højkvalitativ problemløsningsaktivitet til rådighed til undervisningsbrug

# Hvem?

D-Pop er lavet af Thore Husfeldt, professor på ITU, som har hovedansvaret for koncept og indhold.
Thore får både formel og uformel hjælp af en masse organisationer og enkeltpersoner, inklusive datalogiinstitutterne, Jobindex og Kattis.

Ansvaret for de lokale arrangementer er spredt ud over lokale værter, se [kendte arrangementer](/arrangementer/) eller vær med og [bliv vært](/vært/) selv.

## Problemkomité 

Udviklingen af *indhold* til D-Pop, dvs. de problemer, som deltagerne møder under arrangementet, gøres af en problemkomité.
Til D-Pop 2020 består komitéen af

* Thore Husfeldt (formand)
* Asger Hautop Drewsen 
* Oskar Haarklou Veileborg 
* Troels Bjerre Lund
* Rasmus Pagh

# Hvad gør hovedarrangøren?

I 2020 er hovedformålet at D-Pop 2020 *finder sted* og har flere en 0 deltagere, samt at de involverede har lyst til at arrangere D-Pop 2021.

Hertil er hovedarrangørens opgave at 

* der findes 8 problemer på dpop.kattis.com kl. 15, d. 24. april
* der findes mulighed for at deltagere kan forberede sig inden arrangmentet, forhåbningsvist på dpopopvarmning.kattis.com 
* der produceres noget trykt undervisnings- og forberedelsesmateriale i relation til problemerne, gerne også for d-popstjernerne.
* der holdes kontakt til lokale arrangører
* der gøres reklame for D-Pop på landsniveau
* der skabes en professionel visuel identitet (ud over hvad Thore har strikket sammen på disse sider)
* navneskilte, t-shirts, plakater, osv.

Det forventes, at ikke alle disse ting når at komme på plads i 2020.

# Værdier og principper

D-Pops kerneværdier er problemløsning, samarbejde, programmering, oplysning, åbenhed, ærlighed, tilgængelighed, hjælpsomhed og kompetence.
Som konsekvens af nogle af disse værdier undgår D-Pop i modsætning til (udmærkede og hæderværdige) lignende arrangementer bevidst og udtrykkeligt konkurrenceaspektet. 
Fokus er på *at løse problemerne*, ikke på at *vinde noget* eller *slå nogen*.
Relationen til andre skal være *som allieret* i opgaven et løse et problem (fx »min holdkammerat« eller »nogen der ved mere end mig og kan hjælpe mig« eller »nogen jeg kan hjælpe«), aldrig *som modstander*.

I sin fremtoning er D-Pop umiddelbart tiltalende, på kanten til det banale, og undgår teknologisk æstetik.
